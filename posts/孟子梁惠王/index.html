<!DOCTYPE html>
<html lang="zh-CN">
    <head prefix="og: http://ogp.me/ns# article: http://ogp.me/ns/article#">
    <meta charset="UTF-8" />

    <meta name="generator" content="Hugo 0.80.0" /><meta name="theme-color" content="#fff" />
    <meta name="viewport" content="width=device-width, initial-scale=1.0" />
    
    <meta name="format-detection" content="telephone=no, date=no, address=no, email=no" />
    
    <meta http-equiv="Cache-Control" content="no-transform" />
    
    <meta http-equiv="Cache-Control" content="no-siteapp" />

    <title>《孟子》梁惠王 | 氾兮笔记</title>

    <link rel="stylesheet" href="/css/meme.min.e1c37c737e11224138f4d92e818645118507ea8e6784e3fcca7c08fd426169ca.css"/>

    
    
        <script src="/js/meme.min.434274bb2302fe029f98d3d29ae57dab1566be565436f52a6dd93089085533c4.js"></script>

    

    <link rel="preconnect" href="https://fonts.gstatic.com" crossorigin />

        <link rel="stylesheet" href="https://fonts.googleapis.com/css2?family=EB&#43;Garamond:ital,wght@0,400;0,500;0,700;1,400;1,700&amp;family=Noto&#43;Serif&#43;SC:wght@400;500;700&amp;family=Source&#43;Code&#43;Pro:ital,wght@0,400;0,700;1,400;1,700&amp;display=swap" media="print" onload="this.media='all'" />
        <noscript><link rel="stylesheet" href="https://fonts.googleapis.com/css2?family=EB&#43;Garamond:ital,wght@0,400;0,500;0,700;1,400;1,700&amp;family=Noto&#43;Serif&#43;SC:wght@400;500;700&amp;family=Source&#43;Code&#43;Pro:ital,wght@0,400;0,700;1,400;1,700&amp;display=swap" /></noscript>

    <meta name="author" content="王氾兮" /><meta name="description" content="上 孟子見梁惠王。王曰：「叟！不遠千裡而來，亦將有以利吾國乎？」 孟子對曰：「王！何必曰……" />

    <link rel="shortcut icon" href="/favicon.ico" type="image/x-icon" />
    <link rel="mask-icon" href="/icons/safari-pinned-tab.svg" color="#2a6df4" />
    <link rel="apple-touch-icon" sizes="180x180" href="/icons/apple-touch-icon.png" />
    <meta name="apple-mobile-web-app-capable" content="yes" />
    <meta name="apple-mobile-web-app-title" content="氾兮笔记" />
    <meta name="apple-mobile-web-app-status-bar-style" content="black" />
    <meta name="mobile-web-app-capable" content="yes" />
    <meta name="application-name" content="氾兮笔记" />
    <meta name="msapplication-starturl" content="../../" />
    <meta name="msapplication-TileColor" content="#fff" />
    <meta name="msapplication-TileImage" content="../../icons/mstile-150x150.png" />
    <link rel="manifest" href="/manifest.json" />

    
    

    
    <link rel="canonical" href="https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/" />
    

<script type="application/ld+json">
    {
        "@context": "https://schema.org",
        "@type": "BlogPosting",
        "datePublished": "2020-12-31T20:31:30+08:00",
        "dateModified": "2020-12-31T20:34:07+08:00",
        "url": "https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/",
        "headline": "《孟子》梁惠王",
        "description": "上 孟子見梁惠王。王曰：「叟！不遠千裡而來，亦將有以利吾國乎？」 孟子對曰：「王！何必曰……",
        "inLanguage" : "zh-CN",
        "articleSection": "posts",
        "wordCount":  6865 ,
        "image": "https://rancbos.github.io/icons/apple-touch-icon.png",
        "author": {
            "@type": "Person",
            "description": "此心光明 亦复何言",
            "email": "rancbos@qq.com",
            "image": "https://rancbos.github.io/icons/apple-touch-icon.png",
            "url": "https://rancbos.github.io/",
            "name": "王氾兮"
        },
        "license": "[CC BY-NC-SA 4.0](https://creativecommons.org/licenses/by-nc-sa/4.0/deed.zh)",
        "publisher": {
            "@type": "Organization",
            "name": "氾兮笔记",
            "logo": {
                "@type": "ImageObject",
                "url": "https://rancbos.github.io/icons/apple-touch-icon.png"
            },
            "url": "https://rancbos.github.io/"
        },
        "mainEntityOfPage": {
            "@type": "WebSite",
            "@id": "https://rancbos.github.io/"
        }
    }
</script>

    

<meta name="twitter:card" content="summary" />


    



<meta property="og:title" content="《孟子》梁惠王" />
<meta property="og:description" content="上 孟子見梁惠王。王曰：「叟！不遠千裡而來，亦將有以利吾國乎？」 孟子對曰：「王！何必曰……" />
<meta property="og:url" content="https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/" />
<meta property="og:site_name" content="氾兮笔记" />
<meta property="og:locale" content="zh" /><meta property="og:image" content="https://rancbos.github.io/icons/apple-touch-icon.png" />
    <meta property="og:type" content="article" />
    <meta property="article:published_time" content="2020-12-31T20:31:30&#43;08:00" />
    <meta property="article:modified_time" content="2020-12-31T20:34:07&#43;08:00" />
    
    <meta property="article:section" content="posts" />



    
</head>

    <body>
        <div class="container">
            
    <header class="header">
        
            <div class="header-wrapper">
                <div class="header-inner single">
                    
    <div class="site-brand">
        
            <a href="/" class="brand">氾兮笔记</a>
        
    </div>

                    <nav class="nav">
    <ul class="menu" id="menu">
        
            
        
        
        
        
            
                <li class="menu-item"><a href="/posts/"><svg xmlns="http://www.w3.org/2000/svg" viewBox="0 0 512 512" class="icon archive"><path d="M32 448c0 17.7 14.3 32 32 32h384c17.7 0 32-14.3 32-32V160H32v288zm160-212c0-6.6 5.4-12 12-12h104c6.6 0 12 5.4 12 12v8c0 6.6-5.4 12-12 12H204c-6.6 0-12-5.4-12-12v-8zM480 32H32C14.3 32 0 46.3 0 64v48c0 8.8 7.2 16 16 16h480c8.8 0 16-7.2 16-16V64c0-17.7-14.3-32-32-32z"/></svg><span class="menu-item-name">文章</span></a>
                </li>
            
        
            
                <li class="menu-item"><a href="/categories/"><svg xmlns="http://www.w3.org/2000/svg" viewBox="0 0 512 512" class="icon th"><path d="M149.333 56v80c0 13.255-10.745 24-24 24H24c-13.255 0-24-10.745-24-24V56c0-13.255 10.745-24 24-24h101.333c13.255 0 24 10.745 24 24zm181.334 240v-80c0-13.255-10.745-24-24-24H205.333c-13.255 0-24 10.745-24 24v80c0 13.255 10.745 24 24 24h101.333c13.256 0 24.001-10.745 24.001-24zm32-240v80c0 13.255 10.745 24 24 24H488c13.255 0 24-10.745 24-24V56c0-13.255-10.745-24-24-24H386.667c-13.255 0-24 10.745-24 24zm-32 80V56c0-13.255-10.745-24-24-24H205.333c-13.255 0-24 10.745-24 24v80c0 13.255 10.745 24 24 24h101.333c13.256 0 24.001-10.745 24.001-24zm-205.334 56H24c-13.255 0-24 10.745-24 24v80c0 13.255 10.745 24 24 24h101.333c13.255 0 24-10.745 24-24v-80c0-13.255-10.745-24-24-24zM0 376v80c0 13.255 10.745 24 24 24h101.333c13.255 0 24-10.745 24-24v-80c0-13.255-10.745-24-24-24H24c-13.255 0-24 10.745-24 24zm386.667-56H488c13.255 0 24-10.745 24-24v-80c0-13.255-10.745-24-24-24H386.667c-13.255 0-24 10.745-24 24v80c0 13.255 10.745 24 24 24zm0 160H488c13.255 0 24-10.745 24-24v-80c0-13.255-10.745-24-24-24H386.667c-13.255 0-24 10.745-24 24v80c0 13.255 10.745 24 24 24zM181.333 376v80c0 13.255 10.745 24 24 24h101.333c13.255 0 24-10.745 24-24v-80c0-13.255-10.745-24-24-24H205.333c-13.255 0-24 10.745-24 24z"/></svg><span class="menu-item-name">分类</span></a>
                </li>
            
        
            
                <li class="menu-item"><a href="/tags/"><svg xmlns="http://www.w3.org/2000/svg" viewBox="0 0 640 512" class="icon tags"><path d="M497.941 225.941L286.059 14.059A48 48 0 0 0 252.118 0H48C21.49 0 0 21.49 0 48v204.118a48 48 0 0 0 14.059 33.941l211.882 211.882c18.744 18.745 49.136 18.746 67.882 0l204.118-204.118c18.745-18.745 18.745-49.137 0-67.882zM112 160c-26.51 0-48-21.49-48-48s21.49-48 48-48 48 21.49 48 48-21.49 48-48 48zm513.941 133.823L421.823 497.941c-18.745 18.745-49.137 18.745-67.882 0l-.36-.36L527.64 323.522c16.999-16.999 26.36-39.6 26.36-63.64s-9.362-46.641-26.36-63.64L331.397 0h48.721a48 48 0 0 1 33.941 14.059l211.882 211.882c18.745 18.745 18.745 49.137 0 67.882z"/></svg><span class="menu-item-name">标签</span></a>
                </li>
            
        
            
                <li class="menu-item"><a href="/about/"><svg xmlns="http://www.w3.org/2000/svg" viewBox="0 0 496 512" class="icon user-circle"><path d="M248 8C111 8 0 119 0 256s111 248 248 248 248-111 248-248S385 8 248 8zm0 96c48.6 0 88 39.4 88 88s-39.4 88-88 88-88-39.4-88-88 39.4-88 88-88zm0 344c-58.7 0-111.3-26.6-146.5-68.2 18.8-35.4 55.6-59.8 98.5-59.8 2.4 0 4.8.4 7.1 1.1 13 4.2 26.6 6.9 40.9 6.9 14.3 0 28-2.7 40.9-6.9 2.3-.7 4.7-1.1 7.1-1.1 42.9 0 79.7 24.4 98.5 59.8C359.3 421.4 306.7 448 248 448z"/></svg><span class="menu-item-name">关于</span></a>
                </li>
            
        
            
                
                    
                    
                        <li class="menu-item">
                            <a id="theme-switcher" href="#"><svg xmlns="http://www.w3.org/2000/svg" viewBox="0 0 512 512" class="icon theme-icon-light"><path d="M193.2 104.5l48.8-97.5a18 18 0 0128 0l48.8 97.5 103.4 -34.5a18 18 0 0119.8 19.8l-34.5 103.4l97.5 48.8a18 18 0 010 28l-97.5 48.8 34.5 103.4a18 18 0 01-19.8 19.8l-103.4-34.5-48.8 97.5a18 18 0 01-28 0l-48.8-97.5l-103.4 34.5a18 18 0 01-19.8-19.8l34.5-103.4-97.5-48.8a18 18 0 010-28l97.5-48.8-34.5-103.4a18 18 0 0119.8-19.8zM256 128a128 128 0 10.01 0M256 160a96 96 0 10.01 0"/></svg><svg xmlns="http://www.w3.org/2000/svg" viewBox="0 0 512 512" class="icon theme-icon-dark"><path d="M27 412a256 256 0 10154-407a11.5 11.5 0 00-5 20a201.5 201.5 0 01-134 374a11.5 11.5 0 00-15 13"/></svg></a>
                        </li>
                    
                
            
        
            
                
            
        
    </ul>
</nav>

                    
                </div>
            </div>
            
    <input type="checkbox" id="nav-toggle" aria-hidden="true" />
    <label for="nav-toggle" class="nav-toggle"></label>
    <label for="nav-toggle" class="nav-curtain"></label>


        
    </header>




            
            
    <main class="main single" id="main">
    <div class="main-inner">

        

        <article class="content post h-entry" data-align="justify" data-type="posts" data-toc-num="true">

            <h1 class="post-title p-name">《孟子》梁惠王</h1>

            

            
                
            

            
                

<div class="post-meta">
    
        
        <time datetime="2020-12-31T20:31:30&#43;08:00" class="post-meta-item published dt-published"><svg xmlns="http://www.w3.org/2000/svg" viewBox="0 0 448 512" class="icon post-meta-icon"><path d="M148 288h-40c-6.6 0-12-5.4-12-12v-40c0-6.6 5.4-12 12-12h40c6.6 0 12 5.4 12 12v40c0 6.6-5.4 12-12 12zm108-12v-40c0-6.6-5.4-12-12-12h-40c-6.6 0-12 5.4-12 12v40c0 6.6 5.4 12 12 12h40c6.6 0 12-5.4 12-12zm96 0v-40c0-6.6-5.4-12-12-12h-40c-6.6 0-12 5.4-12 12v40c0 6.6 5.4 12 12 12h40c6.6 0 12-5.4 12-12zm-96 96v-40c0-6.6-5.4-12-12-12h-40c-6.6 0-12 5.4-12 12v40c0 6.6 5.4 12 12 12h40c6.6 0 12-5.4 12-12zm-96 0v-40c0-6.6-5.4-12-12-12h-40c-6.6 0-12 5.4-12 12v40c0 6.6 5.4 12 12 12h40c6.6 0 12-5.4 12-12zm192 0v-40c0-6.6-5.4-12-12-12h-40c-6.6 0-12 5.4-12 12v40c0 6.6 5.4 12 12 12h40c6.6 0 12-5.4 12-12zm96-260v352c0 26.5-21.5 48-48 48H48c-26.5 0-48-21.5-48-48V112c0-26.5 21.5-48 48-48h48V12c0-6.6 5.4-12 12-12h40c6.6 0 12 5.4 12 12v52h128V12c0-6.6 5.4-12 12-12h40c6.6 0 12 5.4 12 12v52h48c26.5 0 48 21.5 48 48zm-48 346V160H48v298c0 3.3 2.7 6 6 6h340c3.3 0 6-2.7 6-6z"/></svg>&nbsp;2020.12.31</time>
    
    
        
        <time datetime="2020-12-31T20:34:07&#43;08:00" class="post-meta-item modified dt-updated"><svg xmlns="http://www.w3.org/2000/svg" viewBox="0 0 448 512" class="icon post-meta-icon"><path d="M400 64h-48V12c0-6.627-5.373-12-12-12h-40c-6.627 0-12 5.373-12 12v52H160V12c0-6.627-5.373-12-12-12h-40c-6.627 0-12 5.373-12 12v52H48C21.49 64 0 85.49 0 112v352c0 26.51 21.49 48 48 48h352c26.51 0 48-21.49 48-48V112c0-26.51-21.49-48-48-48zm-6 400H54a6 6 0 0 1-6-6V160h352v298a6 6 0 0 1-6 6zm-52.849-200.65L198.842 404.519c-4.705 4.667-12.303 4.637-16.971-.068l-75.091-75.699c-4.667-4.705-4.637-12.303.068-16.971l22.719-22.536c4.705-4.667 12.303-4.637 16.97.069l44.104 44.461 111.072-110.181c4.705-4.667 12.303-4.637 16.971.068l22.536 22.718c4.667 4.705 4.636 12.303-.069 16.97z"/></svg>&nbsp;2020.12.31</time>
    
    
    
        
        
        
            
                <span class="post-meta-item category"><svg xmlns="http://www.w3.org/2000/svg" viewBox="0 0 512 512" class="icon post-meta-icon"><path d="M464 128H272l-54.63-54.63c-6-6-14.14-9.37-22.63-9.37H48C21.49 64 0 85.49 0 112v288c0 26.51 21.49 48 48 48h416c26.51 0 48-21.49 48-48V176c0-26.51-21.49-48-48-48zm0 272H48V112h140.12l54.63 54.63c6 6 14.14 9.37 22.63 9.37H464v224z"/></svg>&nbsp;<a href="/categories/%E5%84%92/" class="category-link p-category">儒</a>/<a href="/categories/%E5%AD%9F%E5%AD%90/" class="category-link p-category">《孟子》</a></span>
            
        
    
    
        
        <span class="post-meta-item wordcount"><svg xmlns="http://www.w3.org/2000/svg" viewBox="0 0 512 512" class="icon post-meta-icon"><path d="M497.9 142.1l-46.1 46.1c-4.7 4.7-12.3 4.7-17 0l-111-111c-4.7-4.7-4.7-12.3 0-17l46.1-46.1c18.7-18.7 49.1-18.7 67.9 0l60.1 60.1c18.8 18.7 18.8 49.1 0 67.9zM284.2 99.8L21.6 362.4.4 483.9c-2.9 16.4 11.4 30.6 27.8 27.8l121.5-21.3 262.6-262.6c4.7-4.7 4.7-12.3 0-17l-111-111c-4.8-4.7-12.4-4.7-17.1 0zM124.1 339.9c-5.5-5.5-5.5-14.3 0-19.8l154-154c5.5-5.5 14.3-5.5 19.8 0s5.5 14.3 0 19.8l-154 154c-5.5 5.5-14.3 5.5-19.8 0zM88 424h48v36.3l-64.5 11.3-31.1-31.1L51.7 376H88v48z"/></svg>&nbsp;6865</span>
    
    
        
        <span class="post-meta-item reading-time"><svg xmlns="http://www.w3.org/2000/svg" viewBox="0 0 512 512" class="icon post-meta-icon"><path d="M256 8C119 8 8 119 8 256s111 248 248 248 248-111 248-248S393 8 256 8zm0 448c-110.5 0-200-89.5-200-200S145.5 56 256 56s200 89.5 200 200-89.5 200-200 200zm61.8-104.4l-84.9-61.7c-3.1-2.3-4.9-5.9-4.9-9.7V116c0-6.6 5.4-12 12-12h32c6.6 0 12 5.4 12 12v141.7l66.8 48.6c5.4 3.9 6.5 11.4 2.6 16.8L334.6 349c-3.9 5.3-11.4 6.5-16.8 2.6z"/></svg>&nbsp;14&nbsp;分钟</span>
    
    
    
</div>

            

            <div class="post-body e-content">
              <h2 id="上"><a href="#上" class="anchor-link"><svg xmlns="http://www.w3.org/2000/svg" viewBox="0 0 512 512" class="icon anchor-icon"><path d="M326.612 185.391c59.747 59.809 58.927 155.698.36 214.59-.11.12-.24.25-.36.37l-67.2 67.2c-59.27 59.27-155.699 59.262-214.96 0-59.27-59.26-59.27-155.7 0-214.96l37.106-37.106c9.84-9.84 26.786-3.3 27.294 10.606.648 17.722 3.826 35.527 9.69 52.721 1.986 5.822.567 12.262-3.783 16.612l-13.087 13.087c-28.026 28.026-28.905 73.66-1.155 101.96 28.024 28.579 74.086 28.749 102.325.51l67.2-67.19c28.191-28.191 28.073-73.757 0-101.83-3.701-3.694-7.429-6.564-10.341-8.569a16.037 16.037 0 0 1-6.947-12.606c-.396-10.567 3.348-21.456 11.698-29.806l21.054-21.055c5.521-5.521 14.182-6.199 20.584-1.731a152.482 152.482 0 0 1 20.522 17.197zM467.547 44.449c-59.261-59.262-155.69-59.27-214.96 0l-67.2 67.2c-.12.12-.25.25-.36.37-58.566 58.892-59.387 154.781.36 214.59a152.454 152.454 0 0 0 20.521 17.196c6.402 4.468 15.064 3.789 20.584-1.731l21.054-21.055c8.35-8.35 12.094-19.239 11.698-29.806a16.037 16.037 0 0 0-6.947-12.606c-2.912-2.005-6.64-4.875-10.341-8.569-28.073-28.073-28.191-73.639 0-101.83l67.2-67.19c28.239-28.239 74.3-28.069 102.325.51 27.75 28.3 26.872 73.934-1.155 101.96l-13.087 13.087c-4.35 4.35-5.769 10.79-3.783 16.612 5.864 17.194 9.042 34.999 9.69 52.721.509 13.906 17.454 20.446 27.294 10.606l37.106-37.106c59.271-59.259 59.271-155.699.001-214.959z"/></svg></a>上</h2>
<p>孟子見梁惠王。王曰：「叟！不遠千裡而來，亦將有以利吾國乎？」</p>
<p>孟子對曰：「王！何必曰利？亦有仁義而已矣。王曰：『何以利吾國？』大夫曰：『何以利吾家？』士庶人曰：『何以利吾身？』上下交徵利而國危矣。萬乘之國，弑其君者，必千乘之家；千乘之國，弑其君者，必百乘之家。萬取千焉，千取百焉，不為不多矣。苟為後義而先利，不奪不餍。未有仁而遺其親者也，未有義而後其君者也。王亦曰仁義而已矣，何必曰利？」</p>
<p>孟子見梁惠王。王立於沼上，顧鸿雁麋鹿，曰：「贤者亦樂此乎？」</p>
<p>孟子對曰：「贤者而後樂此，不贤者雖有此，不樂也。詩雲：『經始靈臺，經之營之，庶民攻之，不日成之。經始勿亟，庶民子來。王在靈囿，麀鹿攸伏，麀鹿濯濯，白鸟鹤鹤。王在靈沼，於牣魚躍。』文王以民力為臺為沼，而民歡樂之，謂其臺曰靈臺，謂其沼曰靈沼，樂其有麋鹿魚鳖。古之人與民偕樂，故能樂也。汤誓曰：『時日害喪，予及女皆亡。』民慾與之偕亡，雖有臺池鸟兽，豈能獨樂哉？」</p>
<p>梁惠王曰：「寡人之於國也，盡心焉耳矣。河內兇，則移其民於河東，移其粟於河內。河東兇亦然。察鄰國之政，無如寡人之用心者。鄰國之民不加少，寡人之民不加多，何也？」</p>
<p>孟子對曰：「王好戰，請以戰喻。填然鼓之，兵刃既接，棄甲曳兵而走。或百步而後止，或五十步而後止。以五十步笑百步，則何如？」</p>
<p>曰：「不可；直不百步耳，是亦走也。」</p>
<p>曰：「王如知此，則無望民之多於鄰國也。」「不違農時，谷不可勝食也；數罟不入洿池，魚鳖不可勝食也；斧斤以時入山林，材木不可勝用也。谷與魚鳖不可勝食，林木不可勝用，是使民養生喪死無憾也。養生喪死無憾，王道之始也。「五亩之宅，樹之以桑，五十者可以衣帛矣。鸡豚狗彘之畜，無失其時，七十者可以食肉矣。百亩之田，勿奪其時，數口之家可以無饑矣。谨庠序之教，申之以孝悌之義，颁白者不負戴於道路矣。七十者衣帛食肉，黎民不饑不寒，然而不王者，未之有也。「狗彘食人食而不知檢，涂有餓莩而不知發；人死，則曰：『非我也，歲也。』是何異於刺人而殺之，曰：『非我也，兵也。』王無罪歲，斯天下之民至焉。」</p>
<p>梁惠王曰：「寡人願安承教。」</p>
<p>孟子對曰：「殺人以梃與刃，有以異乎？」</p>
<p>曰：「無以異也。」</p>
<p>「以刃與政，有以異乎？」</p>
<p>曰：「無以異也。」</p>
<p>曰：「庖有肥肉，厩有肥馬，民有饑色，野有餓莩，此率兽而食人也。兽相食，且人惡之；為民父母，行政，不免於率兽而食人。惡在其為民父母也？仲尼曰：『始作俑者，其無後乎！』為其像人而用之也。如之何其使斯民饑而死也？」</p>
<p>梁惠王曰：「晋國，天下莫強焉，叟之所知也。及寡人之身，東敗於齊，長子死焉；西喪地於秦七百裡；南辱於楚。寡人恥之，願比死者壹洒之，如之何則可？」</p>
<p>孟子對曰：「地，方百裡而可以王。王如施仁政於民，省刑罚，薄稅斂，深耕易耨；壯者以暇日修其孝悌忠信，入以事其父兄，出以事其長上，可使制梃以挞秦楚之堅甲利兵矣。</p>
<p>「彼奪其民時，使不得耕耨以養其父母。父母冻餓，兄弟妻子離散。彼陷溺其民，王往而徵之，夫誰與王敵？故曰：『仁者無敵。』王請勿疑！」</p>
<p>孟子見梁襄王，出，語人曰：「望之不似人君，就之而不見所畏焉。卒然問曰：『天下惡乎定？』</p>
<p>「吾對曰：『定於一。』</p>
<p>「『孰能一之？』</p>
<p>「對曰：『不嗜殺人者能一之。』</p>
<p>「『孰能與之？』</p>
<p>「對曰：『天下莫不與也。王知夫苗乎？七八月之間旱，則苗槁矣。天油然作雲，沛然下雨，則苗浡然興之矣。其如是，孰能御之？今夫天下之人牧，未有不嗜殺人者也。如有不嗜殺人者，則天下之民皆引領而望之矣。誠如是也，民歸之，由水之就下，沛然誰能御之？』」</p>
<p>齊宣王問曰：「齊桓、晋文之事可得聞乎？」</p>
<p>孟子對曰：「仲尼之徒無道桓、文之事者，是以後世無傳焉，臣未之聞也。無以則王乎？」</p>
<p>曰：「德何如則可以王矣？」</p>
<p>曰：「保民而王，莫之能御也。」</p>
<p>曰：「若寡人者，可以保民乎哉？」</p>
<p>曰：「可。」</p>
<p>曰：「何由知吾可也？」</p>
<p>曰：「臣聞之胡齕曰，王坐於堂上，有牽牛而過堂下者，王見之，曰：『牛何之？』對曰：『將以衅鐘。』王曰：『捨之！吾不忍其觳觫，若無罪而就死地。』對曰：『然則廢衅鐘與？』曰：『何可廢也？以羊易之！』不識有諸？」</p>
<p>曰：「有之。」</p>
<p>曰：「是心足以王矣。百姓皆以王為愛也。臣固知王之不忍也。」</p>
<p>王曰：「然；誠有百姓者。齊國雖褊小，吾何愛一牛？即不忍其觳觫，若無罪而就死地，故以羊易之也。」</p>
<p>曰：「王無異於百姓之以王為愛也。以小易大，彼惡知之？王若隱其無罪而就死地，則牛羊何擇焉？」</p>
<p>王笑曰：「是誠何心哉？我非愛其財而易之以羊也。宜乎百姓之謂我愛也。」</p>
<p>曰：「無傷也，是乃仁術也，見牛未見羊也。君子之於禽兽也，見其生，不忍見其死；聞其聲，不忍食其肉。是以君子遠庖厨也。」</p>
<p>王說曰：《詩》雲：『他人有心，予忖度之。』夫子之謂也。夫我乃行之，反而求之，不得吾心。夫子言之，於我心有戚戚焉。此心之所以合於王者，何也？」</p>
<p>曰：「有複於王者曰：『吾力足以舉百钧，而不足以舉一羽；明足以察秋毫之末，而不見輿薪。』則王許之乎？」</p>
<p>曰：「否。」</p>
<p>「今恩足以及禽兽，而功不至於百姓者，獨何與？然則一羽之不舉，為不用力焉；輿薪之不見，為不用明焉；百姓之不見保，為不用恩焉。故王之不王，不為也，非不能也。」</p>
<p>曰：「不為者與不能者之形何以異？」</p>
<p>曰：「挟太山以超北海，語人曰，『我不能。』是誠不能也。為長者摺枝，語人曰，『我不能。』是不為也，非不能也。故王之不王，非挟太山以超北海之類也；王之不王，是摺枝之類也。</p>
<p>「老吾老，以及人之老；幼吾幼，以及人之幼，天下可運於掌。《詩》雲：『刑於寡妻，至於兄弟，以御於家邦。』言舉斯心加諸彼而已。故推恩足以保四海，不推恩無以保妻子。古之人所以大過人者，無他焉，善推其所為而已矣。今恩足以及禽兽，而功不至於百姓者，獨何與？權，然後知輕重；度，然後知長短。物皆然，心為甚。王請度之！」</p>
<p>「抑王興甲兵，危士臣，構怨於諸侯，然後快於心與？」</p>
<p>王曰：「否！吾何快於是？將以求吾所大慾也。」</p>
<p>曰：「王之所大慾，可得聞與？」</p>
<p>王笑而不言。</p>
<p>曰：為肥甘不足於口與，輕暖不足於體與？抑為採色不足視於目與？聲音不足聽於耳與？便嬖不足使令於前與？王之諸臣，皆足以供之，而王豈為是哉？」</p>
<p>曰：「否！吾不為是也。」</p>
<p>曰：「然則王之大慾可知已，慾辟土地，朝秦楚，莅中國而撫四夷也。以若所為，求若所慾，猶缘木而求魚也。」</p>
<p>王曰：「若是其甚與？」</p>
<p>曰：「殆有甚焉。缘木求魚，雖不得魚，無後災；以若所為，求若所慾，盡心力而為之，後必有災。」</p>
<p>曰：「可得聞與？」</p>
<p>曰：「邹人與楚人戰，則王以為孰勝？」</p>
<p>曰：「楚人勝。」</p>
<p>曰：「然則小固不可以敵大，寡固不可以敵眾，弱固不可以敵強。海內之地方千裡者九，齊集有其一。以一服八，何以異於邹敵楚哉？蓋亦反其本矣。</p>
<p>「今王發政施仁，使天下仕者皆慾立於王之朝，耕者皆慾耕於王之野，商贾皆慾藏於王之市，行旅皆慾出於王之途，天下之慾疾其君者皆慾赴愬於王。其若是，孰能御之？」</p>
<p>王曰：「吾惛，不能進於是矣。願夫子辅吾誌，明以教我。我雖不敏，請嘗試之。」</p>
<p>曰：「無恆產而有恆心者，惟士為能。若民，則無恆產，因無恆心。苟無恆心，放辟邪侈無不為已。及陷於罪，然後從而刑之，是罔民也。焉有仁人在位罔民而可為也？是故明君制民之產，必使仰足以事父母，俯足以畜妻子，樂歲終身飽，兇年免於死亡；然後驅而之善，故民之從之也輕。</p>
<p>「今之制民之產，仰不足以事父母，俯不足以畜妻子；樂歲終身苦，兇年不免於死亡。此惟救死而恐不赡，奚暇治礼義哉？</p>
<p>「王慾行之，則盍反其本矣：五亩之宅，樹之以桑，五十者可以衣帛矣。鸡豚狗彘之畜，無失其時，七十者可以食肉矣。百亩之田，勿奪其時，八口之家可以無饑矣。谨詳序之教，申之以孝悌之義，颁白者不負戴於道路矣。老者衣帛食肉，黎民不饑不寒，然而不王者，未之有也。」</p>
<h2 id="下"><a href="#下" class="anchor-link"><svg xmlns="http://www.w3.org/2000/svg" viewBox="0 0 512 512" class="icon anchor-icon"><path d="M326.612 185.391c59.747 59.809 58.927 155.698.36 214.59-.11.12-.24.25-.36.37l-67.2 67.2c-59.27 59.27-155.699 59.262-214.96 0-59.27-59.26-59.27-155.7 0-214.96l37.106-37.106c9.84-9.84 26.786-3.3 27.294 10.606.648 17.722 3.826 35.527 9.69 52.721 1.986 5.822.567 12.262-3.783 16.612l-13.087 13.087c-28.026 28.026-28.905 73.66-1.155 101.96 28.024 28.579 74.086 28.749 102.325.51l67.2-67.19c28.191-28.191 28.073-73.757 0-101.83-3.701-3.694-7.429-6.564-10.341-8.569a16.037 16.037 0 0 1-6.947-12.606c-.396-10.567 3.348-21.456 11.698-29.806l21.054-21.055c5.521-5.521 14.182-6.199 20.584-1.731a152.482 152.482 0 0 1 20.522 17.197zM467.547 44.449c-59.261-59.262-155.69-59.27-214.96 0l-67.2 67.2c-.12.12-.25.25-.36.37-58.566 58.892-59.387 154.781.36 214.59a152.454 152.454 0 0 0 20.521 17.196c6.402 4.468 15.064 3.789 20.584-1.731l21.054-21.055c8.35-8.35 12.094-19.239 11.698-29.806a16.037 16.037 0 0 0-6.947-12.606c-2.912-2.005-6.64-4.875-10.341-8.569-28.073-28.073-28.191-73.639 0-101.83l67.2-67.19c28.239-28.239 74.3-28.069 102.325.51 27.75 28.3 26.872 73.934-1.155 101.96l-13.087 13.087c-4.35 4.35-5.769 10.79-3.783 16.612 5.864 17.194 9.042 34.999 9.69 52.721.509 13.906 17.454 20.446 27.294 10.606l37.106-37.106c59.271-59.259 59.271-155.699.001-214.959z"/></svg></a>下</h2>
<p>莊暴見孟子，曰：「暴見於王，王語暴以好樂，暴未有以對也。」曰：「好樂何如？」</p>
<p>孟子曰：「王之好樂甚，則齊國其庶幾乎？」</p>
<p>他日，見於王曰：「王嘗語莊子以好樂，有諸？」</p>
<p>王變乎色，曰：「寡人非能好先王之樂也，直好世俗之樂耳。」</p>
<p>曰：「王之好樂甚，則國其庶幾乎，今之樂猶古之樂也。」</p>
<p>曰：「可得聞與？」</p>
<p>曰：「獨樂樂，與人樂樂，孰樂？」</p>
<p>曰：「不若與人。」</p>
<p>曰：「與少樂樂，與眾樂樂，孰樂？」</p>
<p>曰：「不若與眾。」</p>
<p>「臣請為王言樂。今王鼓樂於此，百姓聞王鐘鼓之聲，管龠之音，舉疾首蹙額而相告曰：『吾王之好鼓樂，夫何使我至於此極也？父子不相見，兄弟妻子離散。』今王田猎於此，百姓聞王車馬之音，見羽旄之美，舉疾首蹙額而相告曰：『吾王之好田猎，夫何使我至於此極也？父子不相見，兄弟妻子離散。』此無他，不與民同樂也。」</p>
<p>「今王鼓樂於此，百姓聞王鐘鼓之聲，管龠之音，舉欣欣然有喜色而相告曰：『吾王庶幾無疾病與，何以能鼓樂也？』今王田猎於此，百姓聞王車馬之音，見羽旄之美，舉欣欣然有喜色而相告曰：『吾王庶幾無疾病與，何以能田猎也？』此無他，與民同樂也。今王與百姓同樂，則王矣。」</p>
<p>齊宣王問曰：「文王之囿方七十裡，有諸？」</p>
<p>孟子對曰：「於傳有之。」</p>
<p>曰：「若是其大乎？」</p>
<p>曰：「民猶以為小也。」</p>
<p>曰：「寡人之囿方四十裡，民猶以為大，何也？」</p>
<p>曰：「文王之囿方七十裡，刍荛者往焉，雉兔者往焉，與民同之。民以為小，不亦宜乎？臣始至於境，問國之大禁，然後敢入。臣聞郊關之內有囿方四十裡，殺其麋鹿者如殺人之罪，則是方四十裡為阱於國中。民以為大，不亦宜乎？」</p>
<p>齊宣王問曰：「交鄰國有道乎？」</p>
<p>孟子對曰：「有。惟仁者為能以大事小，是故汤事葛，文王事昆夷。惟智者為能以小事大，故太王整事獯鬻，勾踐事吳。以大事小者，樂天者也；以小事大者，畏天者也。樂天者保天下，畏天者保其國。《詩》雲：『畏天之威，於時保之。』」</p>
<p>王曰：「大哉言矣！寡人有疾，寡人好勇。」</p>
<p>對曰：「王請無好小勇。夫撫劍疾視曰，『彼惡敢當我哉！』此匹夫之勇，敵一人者也。王請大之！</p>
<p>「《詩》雲：『王赫斯怒，爰整其旅，以遏徂莒，以笃週祜，以對於天下。』此文王之勇也。文王一怒而安天下之民。</p>
<p>「《書》曰：『天降下民，作之君，作之師，惟曰其助上帝寵之。四方有罪無罪惟我在，天下曷敢有越厥誌？』一人衡行於天下，武王恥之。此武王之勇也。而武王亦一怒而安天下之民。今王亦一怒而安天下之民，民惟恐王之不好勇也。」</p>
<p>齊宣王見孟子於雪宫。王曰：「贤者亦有此樂乎？」</p>
<p>孟子對曰：「有。人不得，則非其上矣。不得而非其上者，非也；為民上而不與民同樂者，亦非也。樂民之樂者，民亦樂其樂；忧民之忧者，民亦忧其忧。樂以天下，忧以天下，然而不王者，未之有也。</p>
<p>「昔者齊景公問於晏子曰：『吾慾觀於轉附朝舞，遵海而南，放於琅邪，吾何修而可以比於先王觀也？』</p>
<p>晏子對曰：「善哉問也！天子適諸侯曰巡狩。巡狩者，巡所守也。諸侯朝於天子曰述職。述職者，述所職也。無非事者。春省耕而補不足，秋省斂而助不給。夏谚曰：『吾王不遊，吾何以休？吾王不豫，吾何以助？一遊一豫，為諸侯度。』今也不然：師行而糧食，饑者弗食，勞者弗息。睊睊胥谗，民乃作慝。方命虐民，饮食若流。流連荒亡，為諸侯忧。從流下而忘反謂之流，從流上而忘反謂之連，從兽無厭謂之荒，樂酒無厭謂之亡。先王無流連之樂，荒亡之行。惟君所行也。』景公說，大戒於國，出捨於郊。於是始興發補不足。召大師曰：『為我作君臣相說之樂！』蓋徵招角招是也。其詩曰，『畜君何尤？』畜君者，好君也。」</p>
<p>齊宣王問曰：「人皆謂我毀明堂，毀諸？已乎？」</p>
<p>孟子對曰：「夫明堂者，王者之堂也。王慾行王政，則勿毀之矣。」</p>
<p>王曰：「王政可得聞與？」</p>
<p>對曰：「昔者文王之治岐也，耕者九一，仕者世禄，關市讥而不徵，澤梁無禁，罪人不孥。老而無妻曰鳏，老而無夫曰寡，老而無子曰獨，幼而無父曰孤。此四者，天下之窮民而無告者。文王發政施仁，必先斯四者。詩雲，『哿矣富人，哀此茕獨。』」</p>
<p>王曰：「善哉言乎！」</p>
<p>曰：「王如善之，則何為不行？」</p>
<p>王曰：「寡人有疾，寡人好貨。」</p>
<p>對曰：「昔者公劉好貨，《詩》雲：『乃積乃倉，乃裹餱糧，於橐於囊。思戢用光。弓矢斯張，幹戈戚場，爰方啟行。』故居者有積倉，行者有裹囊也，然後可以爰方啟行。王如好貨，與百姓同之，於王何有？」</p>
<p>王曰：「寡人有疾，寡人好色。」</p>
<p>對曰：「昔者太王好色，愛厥妃。《詩》雲：『古公亶父，來朝走馬，率西水浒，至於岐下，爰及薑女，聿來胥宇。』當是時也，內無怨女，外無旷夫。王如好色，與百姓同之，於王何有？」</p>
<p>孟子謂齊宣王曰：「王之臣有託其妻子於其友而之楚遊者，比其反也，則冻馁其妻子，則如之何？」</p>
<p>王曰：「棄之。」</p>
<p>曰：「士師不能治士，則如之何？」</p>
<p>王曰：「已之。」</p>
<p>曰：「四境之內不治，則如之何？」</p>
<p>王顧左右而言他。</p>
<p>孟子謂齊宣王，曰：「所謂故國者，非謂有乔木之謂也，有世臣之謂也。王無親臣矣，昔者所進，今日不知其亡也。」</p>
<p>王曰：「吾何以識其不才而捨之？」</p>
<p>曰：「國君進贤，如不得已，將使卑逾尊，疏逾戚，可不慎與？左右皆曰贤，未可也；諸大夫皆曰贤，未可也；國人皆曰贤，然後察之；見贤焉，然後用之。左右皆曰不可，勿聽；諸大夫皆曰不可，勿聽；國人皆曰不可，然後察之；見不可焉，然後去之。左右皆曰可殺，勿聽；諸大夫皆曰可殺，勿聽；國人皆曰可殺，然後察之，見可殺焉，然後殺之。故曰，國人殺之也。如此，然後可以為民父母。」</p>
<p>齊宣王問曰：「汤放桀，武王伐纣，有諸？」</p>
<p>孟子對曰：「於傳有之。」</p>
<p>曰：「臣弑其君，可乎？」</p>
<p>曰：「贼仁者謂之『贼』，贼義者謂之『殘』。殘贼之人謂之『一夫』。聞诛一夫纣矣，未聞弑君也。」</p>
<p>孟子見齊宣王，曰：「為鉅室，則必使工師求大木。工師得大木，則王喜，以為能勝其任也。匠人斫而小之，則王怒，以為不勝其任矣。夫人幼而學之，壯而慾行之，王曰：『姑捨女所學而從我』，則何如？今有璞玉於此，雖萬镒，必使玉人雕琢之。至於治國家，則曰，『姑捨女所學而從我』，則何以異於教玉人雕琢玉哉？」</p>
<p>齊人伐燕，勝之。宣王問曰：「或謂寡人勿取，或謂寡人取之。以萬乘之國伐萬乘之國，五旬而舉之，人力不至於此。不取，必有天殃。取之，何如？」</p>
<p>孟子對曰：「取之而燕民悦，則取之。古之人有行之者，武王是也。取之而燕民不悦，則勿取，古之人有行之者，文王是也。以萬乘之國伐萬乘之國，箪食壶浆以迎王師，豈有它哉？避水火也。如水益深，如火益熱，亦運而已矣。」</p>
<p>齊人伐燕，取之。諸侯將謀救燕。宣王曰：「諸侯多謀伐寡人者，何以待之？」</p>
<p>孟子對曰：「臣聞七十裡為政於天下者，汤是也。未聞以千裡畏人者也。《書》曰：『汤一徵，自葛始。」天下信之，東面而徵，西夷怨；南面而徵，北狄怨曰：『奚為後我？』民望之，若大旱之望雲霓也。歸市者不止，耕者不變。诛其君而吊其民，若時雨降。民大悦。《書》曰：『徯我後，後來其甦。』今燕虐其民，王往而徵之，民以為將拯己於水火之中也，箪食壶浆以迎王師。若殺其兄父，係累其子弟，毀其宗庙，遷其重器，如之何其可也？天下固畏齊之強也，今又倍地而不行仁政，是動天下之兵也。王速出令，反其旄倪，止其重器，謀於燕眾，置君而後去之，則猶可及止也。」</p>
<p>邹與魯哄。穆公問曰：「吾有司死者三十三人，而民莫之死也。诛之，則不可勝诛；不诛，則疾視其長上之死而不救，如之何則可也？」</p>
<p>孟子對曰：「兇年饑歲，君之民老弱轉乎溝壑，壯者散而之四方者，幾千人矣；而君之倉廪實，府庫充，有司莫以告，是上慢而殘下也。曾子曰：『戒之戒之！出乎爾者，反乎爾者也。』夫民今而後得反之也。君無尤焉！君行仁政，斯民親其上，死其長矣。」</p>
<p>滕文公問曰：「滕，小國也，間於齊、楚。事齊乎？事楚乎？」</p>
<p>孟子對曰：「是謀非吾所能及也。無已，則有一焉：鑿斯池也，築斯城也，與民守之，效死而民弗去，則是可為也。」</p>
<p>滕文公問曰：「齊人將築薛，吾甚恐，如之何則可？」</p>
<p>孟子對曰：「昔者大王居邠，狄人侵之，去之岐山之下居焉。非擇而取之，不得已也。苟為善，後世子孫必有王者矣。君子創業垂統，為可繼也。若夫成功，則天也。君如彼何哉？強為善而已矣。」</p>
<p>滕文公問曰：「滕，小國也；竭力以事大國，則不得免焉，如之何則可？」</p>
<p>孟子對曰：「昔者大王居邠，狄人侵之。事之以皮幣，不得免焉；事之以犬馬，不得免焉；事之以珠玉，不得免焉。乃屬其耆老而告之曰：『狄人之所慾者，吾土地也。吾聞之也：君子不以其所以養人者害人。二三子何患乎無君？我將去之。』去邠，逾梁山，邑於岐山之下居焉。邠人曰：『仁人也，不可失也。』從之者如歸市。」</p>
<p>「或曰：『世守也，非身之所能為也。效死勿去。』」</p>
<p>「君請擇於斯二者。」</p>
<p>魯平公將出，嬖人臧倉者請曰：「他日君出，則必命有司所之。今乘輿已駕矣，有司未知所之，敢請。」</p>
<p>公曰：「將見孟子。」</p>
<p>曰：「何哉，君所為輕身以先於匹夫者？以為贤乎？礼義由贤者出；而孟子之後喪逾前喪。君無見焉！」</p>
<p>公曰：「诺。」</p>
<p>樂正子入見，曰：「君奚為不見孟轲也？」</p>
<p>曰：「或告寡人曰，『孟子之後喪逾前喪』，是以不往見也。」</p>
<p>曰：「何哉，君所謂逾者？前以士，後以大夫；前以三鼎，而後以五鼎與？」</p>
<p>曰：「否，謂棺椁衣衾之美也。」</p>
<p>曰：「非所謂逾也，貧富不同也。」</p>
<p>樂正子見孟子，曰：「克告於君，君為來見也。嬖人有臧倉者沮君，君是以不果來也。」</p>
<p>曰：「行，或使之；止，或尼之。行止，非人所能也。吾之不遇魯侯，天也。臧氏之子焉能使予不遇哉？」</p>

            </div>

            
    
    
        <ul class="post-copyright">
            <li class="copyright-item author"><span class="copyright-item-text">作者</span>：<a href="https://rancbos.github.io/" class="p-author h-card" target="_blank" rel="noopener">王氾兮</a></li>
            
                
                
                
                
                <li class="copyright-item link"><span class="copyright-item-text">链接</span>：<a href="/posts/%E5%AD%9F%E5%AD%90%E6%A2%81%E6%83%A0%E7%8E%8B/" target="_blank" rel="noopener">https://rancbos.github.io/posts/孟子梁惠王/</a></li>
            
            <li class="copyright-item license"><span class="copyright-item-text">许可</span>：<a href="https://creativecommons.org/licenses/by-nc-sa/4.0/deed.zh" target="_blank" rel="noopener">CC BY-NC-SA 4.0</a></li>
            
        </ul>
    



        </article>

        

        
    <div class="updated-badge-container">
        <span title="Updated @ 2020-12-31 20:34:07 CST" style="cursor:help">

<svg xmlns="http://www.w3.org/2000/svg" width="130" height="20" class="updated-badge"><linearGradient id="b" x2="0" y2="100%"><stop offset="0" stop-color="#bbb" stop-opacity=".1"/><stop offset="1" stop-opacity=".1"/></linearGradient><clipPath id="a"><rect width="130" height="20" rx="3" fill="#fff"/></clipPath><g clip-path="url(#a)"><path class="updated-badge-left" d="M0 0h55v20H0z"/><path class="updated-badge-right" d="M55 0h75v20H55z"/><path fill="url(#b)" d="M0 0h130v20H0z"/></g><g fill="#fff" text-anchor="middle" font-size="110"><text x="285" y="150" fill="#010101" fill-opacity=".3" textLength="450" transform="scale(.1)">updated</text><text x="285" y="140" textLength="450" transform="scale(.1)">updated</text><text x="915" y="150" fill="#010101" fill-opacity=".3" textLength="650" transform="scale(.1)">2020-12-31</text><text x="915" y="140" textLength="650" transform="scale(.1)">2020-12-31</text></g></svg>
        </span></div>



        


        <div class="post-share">

        

        <div class="share-items">

            
                <div class="share-item twitter">
                    
                    <a href="https://twitter.com/share?url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;text=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;hashtags=%e3%80%8a%e5%ad%9f%e5%ad%90%e3%80%8b,%e6%a2%81%e6%83%a0%e7%8e%8b,&amp;via=%25!s%28%3cnil%3e%29" title="分享到「Twitter」" target="_blank" rel="noopener"><svg xmlns="http://www.w3.org/2000/svg" viewBox="0 0 512 512" class="icon twitter-icon"><path d="M459.37 151.716c.325 4.548.325 9.097.325 13.645 0 138.72-105.583 298.558-298.558 298.558-59.452 0-114.68-17.219-161.137-47.106 8.447.974 16.568 1.299 25.34 1.299 49.055 0 94.213-16.568 130.274-44.832-46.132-.975-84.792-31.188-98.112-72.772 6.498.974 12.995 1.624 19.818 1.624 9.421 0 18.843-1.3 27.614-3.573-48.081-9.747-84.143-51.98-84.143-102.985v-1.299c13.969 7.797 30.214 12.67 47.431 13.319-28.264-18.843-46.781-51.005-46.781-87.391 0-19.492 5.197-37.36 14.294-52.954 51.655 63.675 129.3 105.258 216.365 109.807-1.624-7.797-2.599-15.918-2.599-24.04 0-57.828 46.782-104.934 104.934-104.934 30.213 0 57.502 12.67 76.67 33.137 23.715-4.548 46.456-13.32 66.599-25.34-7.798 24.366-24.366 44.833-46.132 57.827 21.117-2.273 41.584-8.122 60.426-16.243-14.292 20.791-32.161 39.308-52.628 54.253z"/></svg></a>
                </div>
            

            
                <div class="share-item facebook">
                    
                    <a href="https://www.facebook.com/sharer/sharer.php?u=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;hashtag=%23%e3%80%8a%e5%ad%9f%e5%ad%90%e3%80%8b" title="分享到「Facebook」" target="_blank" rel="noopener"><svg xmlns="http://www.w3.org/2000/svg" viewBox="0 0 512 512" class="icon facebook-icon"><path d="M504 256C504 119 393 8 256 8S8 119 8 256c0 123.78 90.69 226.38 209.25 245V327.69h-63V256h63v-54.64c0-62.15 37-96.48 93.67-96.48 27.14 0 55.52 4.84 55.52 4.84v61h-31.28c-30.8 0-40.41 19.12-40.41 38.73V256h68.78l-11 71.69h-57.78V501C413.31 482.38 504 379.78 504 256z"/></svg></a>
                </div>
            

            
                <div class="share-item linkedin">
                    
                    <a href="https://www.linkedin.com/shareArticle?mini=true&amp;url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;title=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;summary=%e4%b8%8a%20%e5%ad%9f%e5%ad%90%e8%a6%8b%e6%a2%81%e6%83%a0%e7%8e%8b%e3%80%82%e7%8e%8b%e6%9b%b0%ef%bc%9a%e3%80%8c%e5%8f%9f%ef%bc%81%e4%b8%8d%e9%81%a0%e5%8d%83%e8%a3%a1%e8%80%8c%e4%be%86%ef%bc%8c%e4%ba%a6%e5%b0%87%e6%9c%89%e4%bb%a5%e5%88%a9%e5%90%be%e5%9c%8b%e4%b9%8e%ef%bc%9f%e3%80%8d%20%e5%ad%9f%e5%ad%90%e5%b0%8d%e6%9b%b0%ef%bc%9a%e3%80%8c%e7%8e%8b%ef%bc%81%e4%bd%95%e5%bf%85%e6%9b%b0%e2%80%a6%e2%80%a6&amp;source=%e6%b0%be%e5%85%ae%e7%ac%94%e8%ae%b0" title="分享到「LinkedIn」" target="_blank" rel="noopener"><svg xmlns="http://www.w3.org/2000/svg" viewBox="0 0 448 512" class="icon linkedin-icon"><path d="M416 32H31.9C14.3 32 0 46.5 0 64.3v383.4C0 465.5 14.3 480 31.9 480H416c17.6 0 32-14.5 32-32.3V64.3c0-17.8-14.4-32.3-32-32.3zM135.4 416H69V202.2h66.5V416zm-33.2-243c-21.3 0-38.5-17.3-38.5-38.5S80.9 96 102.2 96c21.2 0 38.5 17.3 38.5 38.5 0 21.3-17.2 38.5-38.5 38.5zm282.1 243h-66.4V312c0-24.8-.5-56.7-34.5-56.7-34.6 0-39.9 27-39.9 54.9V416h-66.4V202.2h63.7v29.2h.9c8.9-16.8 30.6-34.5 62.9-34.5 67.2 0 79.7 44.3 79.7 101.9V416z"/></svg></a>
                </div>
            

            
                <div class="share-item telegram">
                    
                    <a href="https://t.me/share/url?url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;text=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b" title="分享到「Telegram」" target="_blank" rel="noopener"><svg xmlns="http://www.w3.org/2000/svg" viewBox="0 0 496 512" class="icon telegram-icon"><path d="M248 8C111 8 0 119 0 256s111 248 248 248 248-111 248-248S385 8 248 8zm121.8 169.9l-40.7 191.8c-3 13.6-11.1 16.9-22.4 10.5l-62-45.7-29.9 28.8c-3.3 3.3-6.1 6.1-12.5 6.1l4.4-63.1 114.9-103.8c5-4.4-1.1-6.9-7.7-2.5l-142 89.4-61.2-19.1c-13.3-4.2-13.6-13.3 2.8-19.7l239.1-92.2c11.1-4 20.8 2.7 17.2 19.5z"/></svg></a>
                </div>
            

            
                <div class="share-item weibo">
                    
                    <a href="https://service.weibo.com/share/share.php?&amp;url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;title=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;pic=https://rancbos.github.io/icons/apple-touch-icon.png&amp;searchPic=false" title="分享到「新浪微博」" target="_blank" rel="noopener"><svg xmlns="http://www.w3.org/2000/svg" viewBox="0 0 512 512" class="icon weibo-icon"><path d="M407 177.6c7.6-24-13.4-46.8-37.4-41.7-22 4.8-28.8-28.1-7.1-32.8 50.1-10.9 92.3 37.1 76.5 84.8-6.8 21.2-38.8 10.8-32-10.3zM214.8 446.7C108.5 446.7 0 395.3 0 310.4c0-44.3 28-95.4 76.3-143.7C176 67 279.5 65.8 249.9 161c-4 13.1 12.3 5.7 12.3 6 79.5-33.6 140.5-16.8 114 51.4-3.7 9.4 1.1 10.9 8.3 13.1 135.7 42.3 34.8 215.2-169.7 215.2zm143.7-146.3c-5.4-55.7-78.5-94-163.4-85.7-84.8 8.6-148.8 60.3-143.4 116s78.5 94 163.4 85.7c84.8-8.6 148.8-60.3 143.4-116zM347.9 35.1c-25.9 5.6-16.8 43.7 8.3 38.3 72.3-15.2 134.8 52.8 111.7 124-7.4 24.2 29.1 37 37.4 12 31.9-99.8-55.1-195.9-157.4-174.3zm-78.5 311c-17.1 38.8-66.8 60-109.1 46.3-40.8-13.1-58-53.4-40.3-89.7 17.7-35.4 63.1-55.4 103.4-45.1 42 10.8 63.1 50.2 46 88.5zm-86.3-30c-12.9-5.4-30 .3-38 12.9-8.3 12.9-4.3 28 8.6 34 13.1 6 30.8.3 39.1-12.9 8-13.1 3.7-28.3-9.7-34zm32.6-13.4c-5.1-1.7-11.4.6-14.3 5.4-2.9 5.1-1.4 10.6 3.7 12.9 5.1 2 11.7-.3 14.6-5.4 2.8-5.2 1.1-10.9-4-12.9z"/></svg></a>
                </div>
            

            
                <div class="share-item douban">
                    
                    <a href="https://www.douban.com/share/service?href=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;name=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;text=%e4%b8%8a%20%e5%ad%9f%e5%ad%90%e8%a6%8b%e6%a2%81%e6%83%a0%e7%8e%8b%e3%80%82%e7%8e%8b%e6%9b%b0%ef%bc%9a%e3%80%8c%e5%8f%9f%ef%bc%81%e4%b8%8d%e9%81%a0%e5%8d%83%e8%a3%a1%e8%80%8c%e4%be%86%ef%bc%8c%e4%ba%a6%e5%b0%87%e6%9c%89%e4%bb%a5%e5%88%a9%e5%90%be%e5%9c%8b%e4%b9%8e%ef%bc%9f%e3%80%8d%20%e5%ad%9f%e5%ad%90%e5%b0%8d%e6%9b%b0%ef%bc%9a%e3%80%8c%e7%8e%8b%ef%bc%81%e4%bd%95%e5%bf%85%e6%9b%b0%e2%80%a6%e2%80%a6" title="分享到「豆瓣」" target="_blank" rel="noopener"><svg xmlns="http://www.w3.org/2000/svg" viewBox="0 0 24 24" class="icon douban-icon"><path d="M.643.92v2.412h22.714V.92H.643zm1.974 4.926v9.42h18.764v-9.42H2.617zm2.72 2.408H18.69v4.605H5.338V8.254zm1.657 7.412l-2.512.938c1.037 1.461 1.87 2.825 2.512 4.091H0v2.385h24v-2.385h-6.678c.818-1.176 1.589-2.543 2.303-4.091l-2.73-.938a29.952 29.952 0 01-2.479 5.03h-4.75c-.786-1.962-1.677-3.641-2.672-5.03Z"/></svg></a>
                </div>
            

            
                <div class="share-item qq">
                    
                    <a href="https://connect.qq.com/widget/shareqq/index.html?url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;title=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;summary=%e4%b8%8a%20%e5%ad%9f%e5%ad%90%e8%a6%8b%e6%a2%81%e6%83%a0%e7%8e%8b%e3%80%82%e7%8e%8b%e6%9b%b0%ef%bc%9a%e3%80%8c%e5%8f%9f%ef%bc%81%e4%b8%8d%e9%81%a0%e5%8d%83%e8%a3%a1%e8%80%8c%e4%be%86%ef%bc%8c%e4%ba%a6%e5%b0%87%e6%9c%89%e4%bb%a5%e5%88%a9%e5%90%be%e5%9c%8b%e4%b9%8e%ef%bc%9f%e3%80%8d%20%e5%ad%9f%e5%ad%90%e5%b0%8d%e6%9b%b0%ef%bc%9a%e3%80%8c%e7%8e%8b%ef%bc%81%e4%bd%95%e5%bf%85%e6%9b%b0%e2%80%a6%e2%80%a6&amp;pics=https://rancbos.github.io/icons/apple-touch-icon.png&amp;site=%e6%b0%be%e5%85%ae%e7%ac%94%e8%ae%b0" title="分享到「QQ」" target="_blank" rel="noopener"><svg xmlns="http://www.w3.org/2000/svg" viewBox="0 0 448 512" class="icon qq-icon"><path d="M433.754 420.445c-11.526 1.393-44.86-52.741-44.86-52.741 0 31.345-16.136 72.247-51.051 101.786 16.842 5.192 54.843 19.167 45.803 34.421-7.316 12.343-125.51 7.881-159.632 4.037-34.122 3.844-152.316 8.306-159.632-4.037-9.045-15.25 28.918-29.214 45.783-34.415-34.92-29.539-51.059-70.445-51.059-101.792 0 0-33.334 54.134-44.859 52.741-5.37-.65-12.424-29.644 9.347-99.704 10.261-33.024 21.995-60.478 40.144-105.779C60.683 98.063 108.982.006 224 0c113.737.006 163.156 96.133 160.264 214.963 18.118 45.223 29.912 72.85 40.144 105.778 21.768 70.06 14.716 99.053 9.346 99.704z"/></svg></a>
                </div>
            

            
                <div class="share-item qzone">
                    
                    <a href="https://sns.qzone.qq.com/cgi-bin/qzshare/cgi_qzshare_onekey?url=https://rancbos.github.io/posts/%E5%AD%9F%E5%AD%90%E6%A2%81%E6%83%A0%E7%8E%8B/&amp;title=%e3%80%8a%e5%ad%9f%e5%ad%90%e3%80%8b%e6%a2%81%e6%83%a0%e7%8e%8b&amp;summary=%e4%b8%8a%20%e5%ad%9f%e5%ad%90%e8%a6%8b%e6%a2%81%e6%83%a0%e7%8e%8b%e3%80%82%e7%8e%8b%e6%9b%b0%ef%bc%9a%e3%80%8c%e5%8f%9f%ef%bc%81%e4%b8%8d%e9%81%a0%e5%8d%83%e8%a3%a1%e8%80%8c%e4%be%86%ef%bc%8c%e4%ba%a6%e5%b0%87%e6%9c%89%e4%bb%a5%e5%88%a9%e5%90%be%e5%9c%8b%e4%b9%8e%ef%bc%9f%e3%80%8d%20%e5%ad%9f%e5%ad%90%e5%b0%8d%e6%9b%b0%ef%bc%9a%e3%80%8c%e7%8e%8b%ef%bc%81%e4%bd%95%e5%bf%85%e6%9b%b0%e2%80%a6%e2%80%a6&amp;pics=https://rancbos.github.io/icons/apple-touch-icon.png&amp;site=%e6%b0%be%e5%85%ae%e7%ac%94%e8%ae%b0" title="分享到「QQ 空间」" target="_blank" rel="noopener"><svg xmlns="http://www.w3.org/2000/svg" viewBox="0 0 24 24" class="icon qzone-icon"><path d="M23.985 9.202c-.032-.099-.127-.223-.334-.258-.207-.036-7.351-1.406-7.351-1.406s-.105-.022-.198-.07c-.092-.047-.127-.167-.127-.167S12.447.956 12.349.77C12.25.583 12.104.532 12 .532c-.104 0-.251.051-.349.238-.098.186-3.626 6.531-3.626 6.531s-.035.12-.128.167c-.092.047-.197.07-.197.07S.556 8.908.348 8.943c-.208.036-.302.16-.333.258a.477.477 0 0 0 .125.449l5.362 5.49s.072.08.119.172c.016.104.005.21.005.21s-1.189 7.242-1.22 7.45.075.369.159.43c.083.062.233.106.421.013.189-.093 6.812-3.261 6.812-3.261s.098-.044.201-.061c.103-.017.201.061.201.061s6.623 3.168 6.812 3.261c.188.094.338.049.421-.013a.463.463 0 0 0 .159-.43c-.021-.14-.93-5.677-.93-5.677.876-.54 1.425-1.039 1.849-1.747-2.594.969-6.006 1.717-9.415 1.866-.915.041-2.41.097-3.473-.015-.678-.071-1.17-.144-1.243-.438-.053-.215.054-.46.545-.831a2640.5 2640.5 0 0 1 2.861-2.155c1.285-.968 3.559-2.47 3.559-2.731 0-.285-2.144-.781-4.037-.781-1.945 0-2.275.132-2.811.168-.488.034-.769.005-.804-.138-.06-.248.183-.389.588-.568.709-.314 1.86-.594 1.984-.626.194-.052 3.082-.805 5.618-.535 1.318.14 3.244.668 3.244 1.276 0 .342-1.721 1.494-3.225 2.597-1.149.843-2.217 1.561-2.217 1.688 0 .342 3.533 1.241 6.689 1.01l.003-.022c.048-.092.119-.172.119-.172l5.362-5.49a.477.477 0 0 0 .127-.449z"/></svg></a>
                </div>
            

            
                <div class="share-item qrcode">
                    <div class="qrcode-container" title="通过「二维码」"><svg xmlns="http://www.w3.org/2000/svg" viewBox="0 0 448 512" class="icon qrcode-icon"><path d="M0 224h192V32H0v192zM64 96h64v64H64V96zm192-64v192h192V32H256zm128 128h-64V96h64v64zM0 480h192V288H0v192zm64-128h64v64H64v-64zm352-64h32v128h-96v-32h-32v96h-64V288h96v32h64v-32zm0 160h32v32h-32v-32zm-64 0h32v32h-32v-32z"/></svg><div id="qrcode-img"></div>
                    </div>
                    <script src="https://cdn.jsdelivr.net/npm/qrcode-generator@1.4.4/qrcode.min.js"></script>

<script>
    var typeNumber = 0;
    var errorCorrectionLevel = 'L';
    var qr = qrcode(typeNumber, errorCorrectionLevel);
    qr.addData('https:\/\/rancbos.github.io\/posts\/%E5%AD%9F%E5%AD%90%E6%A2%81%E6%83%A0%E7%8E%8B\/');
    qr.make();
    document.getElementById('qrcode-img').innerHTML = qr.createImgTag();
</script>

                </div>
            

        </div>

    </div>




        
    
    
        <div class="related-posts">
            <h2 class="related-title">相关文章：<svg xmlns="http://www.w3.org/2000/svg" viewBox="0 0 512 512" class="icon related-icon"><path d="M256 8C119 8 8 119 8 256s111 248 248 248 248-111 248-248S393 8 256 8zm144 276c0 6.6-5.4 12-12 12h-92v92c0 6.6-5.4 12-12 12h-56c-6.6 0-12-5.4-12-12v-92h-92c-6.6 0-12-5.4-12-12v-56c0-6.6 5.4-12 12-12h92v-92c0-6.6 5.4-12 12-12h56c6.6 0 12 5.4 12 12v92h92c6.6 0 12 5.4 12 12v56z"/></svg></h2>
            <ul class="related-list">
                
                    <li class="related-item">
                        <a href="/posts/%E5%AD%9F%E5%AD%90%E7%9B%A1%E5%BF%83/" class="related-link">《孟子》盡心</a>
                    </li>
                
                    <li class="related-item">
                        <a href="/posts/%E5%AD%9F%E5%AD%90%E5%91%8A%E5%AD%90/" class="related-link">《孟子》告子</a>
                    </li>
                
                    <li class="related-item">
                        <a href="/posts/%E5%AD%9F%E5%AD%90%E8%90%AC%E7%AB%A0/" class="related-link">《孟子》萬章</a>
                    </li>
                
                    <li class="related-item">
                        <a href="/posts/%E5%AD%9F%E5%AD%90%E9%9B%A2%E5%A9%81/" class="related-link">《孟子》離婁</a>
                    </li>
                
                    <li class="related-item">
                        <a href="/posts/%E5%AD%9F%E5%AD%90%E6%BB%95%E6%96%87%E5%85%AC/" class="related-link">《孟子》滕文公</a>
                    </li>
                
            </ul>
        </div>
    



        
    
        <div class="post-tags">
            
                
                
                
                
                    
                    <a href="/tags/%E5%AD%9F%E5%AD%90/" rel="tag" class="post-tags-link"><svg xmlns="http://www.w3.org/2000/svg" viewBox="0 0 512 512" class="icon tag-icon"><path d="M0 252.118V48C0 21.49 21.49 0 48 0h204.118a48 48 0 0 1 33.941 14.059l211.882 211.882c18.745 18.745 18.745 49.137 0 67.882L293.823 497.941c-18.745 18.745-49.137 18.745-67.882 0L14.059 286.059A48 48 0 0 1 0 252.118zM112 64c-26.51 0-48 21.49-48 48s21.49 48 48 48 48-21.49 48-48-21.49-48-48-48z"/></svg>《孟子》</a>
                
            
                
                
                
                
                    
                    <a href="/tags/%E6%A2%81%E6%83%A0%E7%8E%8B/" rel="tag" class="post-tags-link"><svg xmlns="http://www.w3.org/2000/svg" viewBox="0 0 512 512" class="icon tag-icon"><path d="M0 252.118V48C0 21.49 21.49 0 48 0h204.118a48 48 0 0 1 33.941 14.059l211.882 211.882c18.745 18.745 18.745 49.137 0 67.882L293.823 497.941c-18.745 18.745-49.137 18.745-67.882 0L14.059 286.059A48 48 0 0 1 0 252.118zM112 64c-26.51 0-48 21.49-48 48s21.49 48 48 48 48-21.49 48-48-21.49-48-48-48z"/></svg>梁惠王</a>
                
            
        </div>
    



        


        


        
    
        
        
    
    
    
    
        <ul class="post-nav">
            
                <li class="post-nav-prev">
                    <a href="/posts/%E5%AD%9F%E5%AD%90%E5%85%AC%E5%AD%AB%E9%86%9C/" rel="prev">&lt; 《孟子》公孫醜</a>
                </li>
            
            
                <li class="post-nav-next">
                    <a href="/posts/%E8%AB%96%E8%AA%9E%E5%B0%A7%E6%9B%B0/" rel="next">《論語》尧曰 &gt;</a>
                </li>
            
        </ul>
    



        


    </div>
</main>


            
    <div id="back-to-top" class="back-to-top">
        <a href="#"><svg xmlns="http://www.w3.org/2000/svg" viewBox="0 0 448 512" class="icon arrow-up"><path d="M34.9 289.5l-22.2-22.2c-9.4-9.4-9.4-24.6 0-33.9L207 39c9.4-9.4 24.6-9.4 33.9 0l194.3 194.3c9.4 9.4 9.4 24.6 0 33.9L413 289.4c-9.5 9.5-25 9.3-34.3-.4L264 168.6V456c0 13.3-10.7 24-24 24h-32c-13.3 0-24-10.7-24-24V168.6L69.2 289.1c-9.3 9.8-24.8 10-34.3.4z"/></svg></a>
    </div>


            
    <footer id="footer" class="footer">
        <div class="footer-inner">
            <div class="site-info">©&nbsp;2020–2021&nbsp;<svg xmlns="http://www.w3.org/2000/svg" viewBox="0 0 512 512" class="icon footer-icon"><path d="M462.3 62.6C407.5 15.9 326 24.3 275.7 76.2L256 96.5l-19.7-20.3C186.1 24.3 104.5 15.9 49.7 62.6c-62.8 53.6-66.1 149.8-9.9 207.9l193.5 199.8c12.5 12.9 32.8 12.9 45.3 0l193.5-199.8c56.3-58.1 53-154.3-9.8-207.9z"/></svg>&nbsp;王氾兮</div><div class="powered-by">Powered by <a href="https://github.com/gohugoio/hugo" target="_blank" rel="noopener">Hugo</a> | Theme is <a href="https://github.com/reuixiy/hugo-theme-meme" target="_blank" rel="noopener">MemE</a></div><div class="site-copyright"><a href="https://creativecommons.org/licenses/by-nc-sa/4.0/deed.zh" target="_blank" rel="noopener">CC BY-NC-SA 4.0</a></div>

            
    
        <ul class="socials"><li class="socials-item">
                    <a href="/rss.xml" target="_blank" rel="external noopener" title="RSS"><svg xmlns="http://www.w3.org/2000/svg" viewBox="0 0 24 24" class="icon social-icon"><path d="M19.199 24C19.199 13.467 10.533 4.8 0 4.8V0c13.165 0 24 10.835 24 24h-4.801zM3.291 17.415c1.814 0 3.293 1.479 3.293 3.295 0 1.813-1.485 3.29-3.301 3.29C1.47 24 0 22.526 0 20.71s1.475-3.294 3.291-3.295zM15.909 24h-4.665c0-6.169-5.075-11.245-11.244-11.245V8.09c8.727 0 15.909 7.184 15.909 15.91z"/></svg></a>
                </li><li class="socials-item">
                    <a href="mailto:rancbos@qq.com" target="_blank" rel="external noopener" title="Email"><svg xmlns="http://www.w3.org/2000/svg" viewBox="0 0 512 512" class="icon social-icon"><path d="M464 64H48C21.49 64 0 85.49 0 112v288c0 26.51 21.49 48 48 48h416c26.51 0 48-21.49 48-48V112c0-26.51-21.49-48-48-48zm0 48v40.805c-22.422 18.259-58.168 46.651-134.587 106.49-16.841 13.247-50.201 45.072-73.413 44.701-23.208.375-56.579-31.459-73.413-44.701C106.18 199.465 70.425 171.067 48 152.805V112h416zM48 400V214.398c22.914 18.251 55.409 43.862 104.938 82.646 21.857 17.205 60.134 55.186 103.062 54.955 42.717.231 80.509-37.199 103.053-54.947 49.528-38.783 82.032-64.401 104.947-82.653V400H48z"/></svg></a>
                </li><li class="socials-item">
                    <a href="https://github.com/rancbos" target="_blank" rel="external noopener" title="GitHub"><svg xmlns="http://www.w3.org/2000/svg" viewBox="0 0 24 24" class="icon social-icon"><path d="M12 .297c-6.63 0-12 5.373-12 12 0 5.303 3.438 9.8 8.205 11.385.6.113.82-.258.82-.577 0-.285-.01-1.04-.015-2.04-3.338.724-4.042-1.61-4.042-1.61C4.422 18.07 3.633 17.7 3.633 17.7c-1.087-.744.084-.729.084-.729 1.205.084 1.838 1.236 1.838 1.236 1.07 1.835 2.809 1.305 3.495.998.108-.776.417-1.305.76-1.605-2.665-.3-5.466-1.332-5.466-5.93 0-1.31.465-2.38 1.235-3.22-.135-.303-.54-1.523.105-3.176 0 0 1.005-.322 3.3 1.23.96-.267 1.98-.399 3-.405 1.02.006 2.04.138 3 .405 2.28-1.552 3.285-1.23 3.285-1.23.645 1.653.24 2.873.12 3.176.765.84 1.23 1.91 1.23 3.22 0 4.61-2.805 5.625-5.475 5.92.42.36.81 1.096.81 2.22 0 1.606-.015 2.896-.015 3.286 0 .315.21.69.825.57C20.565 22.092 24 17.592 24 12.297c0-6.627-5.373-12-12-12"/></svg></a>
                </li></ul>
    



            
        </div>
    </footer>


        </div>
        

        


    <script>
    if (typeof MathJax === 'undefined') {
        window.MathJax = {
            loader: {
                load: ['[tex]/mhchem']
            },
            
            tex: {
                inlineMath: {'[+]': [['$', '$']]},
                tags: 'ams',
                packages: {'[+]': ['mhchem']}
            }
        };
        (function() {
            var script = document.createElement('script');
            script.src = 'https://cdn.jsdelivr.net/npm/mathjax@3.1.2/es5/tex-mml-chtml.js';
            script.defer = true;
            document.head.appendChild(script);
        })();
    } else {
        MathJax.texReset();
        MathJax.typeset();
    }
</script>








    <script src="https://cdn.jsdelivr.net/npm/medium-zoom@latest/dist/medium-zoom.min.js"></script>

<script>
    mediumZoom(document.querySelectorAll('div.post-body img'), {
        background: 'hsla(var(--color-bg-h), var(--color-bg-s), var(--color-bg-l), 0.95)'
    })
</script>




    <script src="https://cdn.jsdelivr.net/npm/instant.page@5.1.0/instantpage.min.js" type="module" defer></script>







    </body>
</html>
